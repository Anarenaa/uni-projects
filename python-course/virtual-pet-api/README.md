# Загальні вимоги:

- Інтерфейс взаємодії API (FastAPI)
- Збереження даних: Дані повинні зберігатися у файлі (JSON). При запуску програма має зчитувати дані з файлу (якщо він існує), а при зміні даних – оновлювати файл.
- Обов'язково використати:
    - Параметри шляху (Path parameters)
    - Параметри запиту (Query parameters)
    - Тіло запиту (Request Body) - через Pydantic моделі.
- Відповіді: API повинні повертати JSON відповіді, включаючи відповідні HTTP статус-коди.

# Тема
Створення API для моніторингу стану та потреб кількох віртуальних домашніх тваринок. Створити інструмент, щоб слідкувати за їхнім рівнем голоду, щастя та вчасно реагувати на їхні потреби. 

# Структура даних (приклад запису у файлі pets.json):
```json
[
   {
     "id": "cat007",
     "name": "Мурчик",
     "species": "Цифровий кіт",
     "hunger": 85,
     "happiness": 20,
     "last_fed": "2025-04-10T12:00:00Z",
     "last_played": "2025-04-09T20:00:00Z"
   },
   ...
]
```
# Необхідні API ендпоінти:

- **GET /pets**: Показати список всіх віртуальних улюбленців та їхній поточний стан.
- **GET /pets/{pet_id}**: Отримати детальний стан конкретного улюбленця за його id.
    - **Path Parameter**: pet_id.
- **POST /pets**: Додати нового віртуального улюбленця.
    - **Request Body**: Ім'я та вид улюбленця. Початкові значення голоду/щастя та id генеруються сервером. Використати Pydantic модель.
- **POST /pets/{pet_id}/feed**: Погодувати улюбленця. Ця дія має зменшити рівень голоду (hunger) та оновити час останнього годування (last_fed).
    - **Path Parameter**: pet_id.
- **POST /pets/{pet_id}/play**: Погратися з улюбленцем. Ця дія має збільшити рівень щастя (happiness) та оновити час останньої гри (last_played).
    - **Path Parameter**: pet_id.
- **GET /pets/needs_attention**: Отримати список улюбленців, які потребують уваги (наприклад, голод вище певного рівня або щастя нижче певного рівня).
    - **Query Parameters**: min_hunger (наприклад, /pets/needs_attention?min_hunger=70), max_happiness (наприклад, /pets/needs_attention?max_happiness=30). Можна використовувати обидва одночасно.